\section{Cíle práce}
V~rámci své bakalářské práce vytvořím novou webovou aplikaci, která bude v~porovnání se současným řešením uživatelsky přívětivější a~která bude obsahovat i~nové funkcionality, jež výrazně zjednoduší procesy spojené s~přihlašováním na~tréninky a~závody. Aplikace musí umožňovat správu uživatelů a~událostí. Na~jednotlivé události se bude možné registrovat a~přihlášky bude následně možné odeslat do~informačního systému Českého svazu orientačních sportů ORIS.

Samotné implementaci prototypu bude předcházet analýza, která bude mimo jiné zahrnovat popis již existujících řešení a~specifikaci funkčních a~nefunkčních požadavků. Následovat bude návrh aplikace a~výběr vhodných technologií. Po~implementaci bude aplikace podrobena uživatelskému testování a~po~zapracování případných připomínek bude připravena pro~nasazení místo současně používané aplikace.

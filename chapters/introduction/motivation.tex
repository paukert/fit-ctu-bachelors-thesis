\section{Motivace}\label{section:motivation}
Již od~mala jsem rád věnoval svůj volný čas různým sportovním aktivitám. Chvilku jsem navštěvoval plavecký kroužek, poté jsem hrál fotbal, tenis a~jednoho dne jsem se díky kamarádovi dostal i~k~orientačnímu běhu, u~kterého jsem zůstal dodnes. Skoro každý víkend před~začátkem pandemie covidu-19, která soutěže v~orientačním běhu poprvé ovlivnila v~roce~2020, se náš klub KOB~Ústí nad~Orlicí účastnil závodů ve~východočeské oblasti nebo~i~závodů celorepublikové úrovně.

Na~závody jsme se ze~začátku přihlašovali vedoucímu našeho klubu pomocí e-mailu, zprávou na~Facebooku nebo~pomocí jakéhokoliv jiného komunikačního kanálu. S~rozšiřující se členskou základnou klubu však tento způsob přihlašování přestával být udržitelný, a~proto vzniklo klubové fórum, které mělo způsob přihlašování sjednotit. Kvůli komplexnosti nasazeného řešení však nebylo přihlašování na~závody pro~členy klubu tak jednoduché a~přímočaré, jak bychom si přáli. Z~tohoto důvodu jsem v~druhé polovině roku 2016 vytvořil webovou aplikaci, která od~roku 2017 nahradila používané diskuzní fórum.

Tato webová aplikace bude podrobněji přestavena v~sekci \ref{section:kuoris}, avšak jelikož se jednalo o~jeden z~mých prvních programátorských projektů, tak nyní i~sám vidím, že aplikace nebyla navržena ani~naprogramována nejlépe. To nyní způsobuje řadu problémů při~jejím dalším rozvoji.

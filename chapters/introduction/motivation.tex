\section{Motivace}
Již od~mala jsem rád věnoval svůj volný čas různým sportovním aktivitám. Chvilku jsem navštěvoval plavecký kroužek, poté jsem hrál fotbal, tenis a~jednoho dne jsem se díky kamarádovi dostal i~k~orientačnímu běhu, u~kterého jsem nakonec zůstal. Každý týden jsme mívali pravidelné tréninky a~o~víkendech jsme se účastnili závodů ve východočeské oblasti.

Na~závody jsme se ze~začátku přihlašovali vedoucímu našeho klubu pomocí e-mailu, zprávou na~Facebooku nebo~pomocí jakéhokoliv jiného komunikačního kanálu. S~rozšiřující se členskou základnou klubu však tento způsob přihlašování přestával být udržitelný, a~proto vzniklo klubové fórum, které mělo způsob přihlašování sjednotit. Kvůli kompexnosti nasazeného řešení však nebylo přihlašování na~závody pro~členy klubu tak jednoduché a~přímočaré, jak bychom si přáli. Z~tohoto důvodu jsem v~druhé polovině roku 2016 vytvořil novou webovou aplikaci, která od~roku 2017 nahradila používané diskuzní fórum.

Samotná webová aplikace bude podrobněji přestavena v~sekci \ref{section:kuoris}, avšak jelikož se jednalo o~jeden z~mých prvních programátorských projektů, tak nyní i~sám vidím, že nebyl navržen ani~naprogramován nejlépe. V~rámci své bakalářské práce bych chtěl proto celou aplikaci přepracovat a~při~této příležitosti přidat i~nové funkcionality, které zjednoduší procesy spojené s~přihlašováním na~závody a~tréninky.

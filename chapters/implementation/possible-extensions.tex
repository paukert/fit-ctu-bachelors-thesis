\section{Možná rozšíření}

Výslednou aplikaci lze v budoucnu rozšířit a vylepšit mnoha způsoby. Jeden z velkých nedostatků se týká evidence stavu klubových kont. Dnes je jejich stav po určitém časovém období zasílán vedoucím klubu na e-mailovou adresu ve formě XLSX souboru. V současné verzi aplikace je následně nutné manuálně zadat hodnotu klubového konta u každého ze členů dle zaslaného souhrnu. Tento nedostatek by mohl být například napraven možností importu stavu klubových kont v CSV formátu. Jako další řešení by se nabízelo automatické odečítání ze zůstatku konta v závislosti na evidovaných přihláškách, avšak tento přístup by stále vyžadoval ruční zásahy ve~chvíli, kdy si člen chce přidat prostředky na své osobní konto.

Mezi další možná vylepšení se jistě může zařadit zasílání informačních e-mailů při přidávání nových událostí, zobrazování statistik pro trenéry a administrátory nebo pokročilejší propojení s IS ORIS. Konkrétně by například mohla být přidána možnost výběru přihlášek, které se mají do~celorepublikového systému odeslat, nebo podpora pro~jejich úpravu a odstranění. V neposlední řadě by bylo dobré systém připravit pro lokalizaci do dalších jazyků.
